-37'-

pius accedant, quam quae Clemens de epigrammate illo comme·
moraverit. Claris et simplicibus verbis Cyrensis eadem affert
atque Clemens arte quadam usus et similitudine. Tum pluribus
et accuratius de vi conscientiae disseruit Theodoretus, quam
Clemens ut mira res esset, si ille secutus Clementem rectius ser-
vasset verba eius auctoriS, quem iam Tullius exscripserat. Itaque
concludendum est nisi ipsos - quod vix credibile esse videtur-
¹tum certe auctores vel auctorem, quem secuti sunt et Clemens
et Theodoretus, usum esse eodem fonte, quem adhibuit Cicer0.
Simile statuendum esse videtur de hoc loco, ubi catalogi rudera
invenimus. Quamquam vix quicquam tribui potest ordini rerum
allatarum, ea tantum consideremus quibus Theodoretus a Cle·
mente discrepare vel quae plura tradere videatur. Ita ea quae
Clemens de externis bonis Aristotelicorum fecit verba numquam
ita mutata esse possunt, ut eadem fierent atque quae tradidit -
Theodoretus, Ea potiuS, quae legit et scripsit Theodoretus, a
Clemente mutata et breviter expressa sunt, qui rem, exemplis
illustrare studuit. - Tum de Stoicis longe alia ab utroque tra-
duntur. De Anaxagora et Heraclito pluribus disserit Theodore-
tus quam Clemens3 et quae de Anaxagora dicit quamquam fieri
potuit ut ipse adiceret, ea tamen, quae de Heraclito exposuit, sine
dubio ex aliorum scriptis petivit. Apertissima autem fit res si
tres illos locos de Platonis sententia compositos consideramus.
Nam ecclesiasticorum explicationes uihil aliud sunt nisi extentae
sententiae, quarum quasi semina insunt in brevissima Arii epi-
toma, ut nemo dubitare possit, quin eiusdem auctoris, quem
excerpsit Arius, rudera inveniantur et apud Clementem et apud
Theodoretum. Neque hic aeque ac vidimus in Sardanapallo ne·
gari potest propius accedere ad Arium quam Clemens qui liberius
fontibus uti solebat. Cyrensis enim laudat Platonem, qui ad
definitionem summi boni adiecerit κατὰ τὸ δυνατὸν, atque simi·
lis laudis vestigia insunt in brevi illa epitoma, cum baec defi·
nitio ut rectior et magis perspicua adiciatur. Tum verba illa
“πῶς γὰρ ἄν τις ὁρατὸς ὢν usquead τὴν κτίσιν συνέχοντι’
ex eodem sonte profluxisse nemo negabit, ex quo Arius illud
‘brtlov ῶς οὐχ ὁρατῷ . . . καὶ τῆς κοσμικῆς εὐταξίας ἁρμονι-
κῷ’ excerpserit. Quibus rebus satis demonstratur Theodoretus
'uberiorem quandam explicationem sequi, cuius vestigia etin
Arii et in Clementis libris inveniuntur. Cum Clemente autem

 

